<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Fides sive Fidelitas</title>
        <author ref="#ThomasOfIreland">Thomas Hybernicus</author>
        <respStmt>
          <name>Chris Nighman</name>
          <resp>Editor</resp>
        </respStmt>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Fides sive Fidelitas</title>
          <date when="2024-08-30">August 30, 2024</date>
        </edition>
      </editionStmt>
      <publicationStmt>
        <authority>
          <ref>SCTA</ref> and <ref target="http://www.manipulusflorum.com/">Manipulus floreum
            Project</ref>
        </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness xml:id="Pb" n="bnf15985">Bnf 15985</witness>
          <witness xml:id="Pc" n="bnf15986">Bnf 15986</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2024-08-30" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="timf-fide">
        <head xml:id="timf-fide-Hd1e109">Fides</head>
        <p xml:id="timf-fide-d1e111" n="a">
          <quote xml:id="timf-fide-Qd1e113"> Fides appellata est ab eo quod fit. Due sillabe sonant cum dicitur fides; prima
            sillaba est a facto, secunda a dicto. Interrogo ergo te utrum credas? Dicis: credo; fac
            quod dicis et fides est. </quote>
          <ref xml:id="timf-fide-Rd1e115"> Augustinus sermone XXII. </ref>
        </p>
        <p xml:id="timf-fide-d1e118" n="b">
          <quote xml:id="timf-fide-Qd1e120"> Mentis humane acies inualida in tam excellenti luce non figitur, nisi per
            iusticiam fidei emendetur. </quote>
          <ref xml:id="timf-fide-Rd1e122"> Augustinus I. de trinitate. </ref>
        </p>
        <p xml:id="timf-fide-d1e125" n="c">
          <quote xml:id="timf-fide-Qd1e127"> Nulle maiores diuicie, nulli thesauri, nulli honores, nulla huius mundi maior est
            substancia quam est fides catholica, que peccatores homines saluat, cecos illuminat,
            infirmos curat, cathicuminos baptizat, fideles iustificat, penitentes reparat, iustos
            augmentat, martyres coronat, uirgines et uiduas et coniugales casto pudore conseruat,
            clericos ordinat, sacerdotes consecrat, in eterna hereditate cum sanctis angelis
            collocat. </quote>
          <ref xml:id="timf-fide-Rd1e129"> Augustinus de uerbis Domini. </ref>
        </p>
        <p xml:id="timf-fide-d1e132" n="d">
          <quote xml:id="timf-fide-Qd1e134"> Ille apud Deum plus habet loci, qui plus attulit non argenti sed fidei. </quote>
          <ref xml:id="timf-fide-Rd1e136"> Augustinus in libro de ouibus. </ref>
        </p>
        <p xml:id="timf-fide-d1e140" n="e">
          <quote xml:id="timf-fide-Qd1e142"> Cum dilectione fides Christiani, sine dilectione fides demonis. Qui autem non
            credunt peiores sunt quam demones et tardiores. </quote>
          <ref xml:id="timf-fide-Rd1e144"> Augustinus libro de caritate. </ref>
        </p>
        <p xml:id="timf-fide-d1e147" n="f">
          <quote xml:id="timf-fide-Qd1e149"> Sicut in radice arboris nulla prorsus apparet pulcritudinis species, et tamen
            quicquid est, in arbore pulcritudinis uel decoris ex illa procedit, sic ex fidei
            humilitate quicquid meriti, quicquid beatitudinis anima susceptura est, ex fidei
            fundamento procedit. </quote>
          <ref xml:id="timf-fide-Rd1e151"> Augustinus super Iohannem. </ref>
        </p>
        <p xml:id="timf-fide-d1e154" n="g">
          <quote xml:id="timf-fide-Qd1e156"> Quid est fides nisi credere quod non uides? Vnde et quomodo capitur trinitas
            recte, o homo, interrogas; quomodo creditur, non bene interrogas. Immo ideo bene
            creditur quia cito non capitur; nam si cito caperetur, non esset opus ut crederetur quia
            uideretur. </quote>
          <ref xml:id="timf-fide-Rd1e158"> Augustinus ibidem (super Iohannem). </ref>
        </p>
        <p xml:id="timf-fide-d1e161" n="h">
          <quote xml:id="timf-fide-Qd1e163"> Noli intelligere ut credas, sed crede ut intelligas. Intellectus merces fidei est. </quote>
          <ref xml:id="timf-fide-Rd1e165"> Ibidem (Augustinus super Iohannem). </ref>
        </p>
        <p xml:id="timf-fide-d1e168" n="i">
          <quote xml:id="timf-fide-Qd1e170"> Quod operum lex minando imperat, hoc fidei lex credendo impetrat. </quote>
          <ref xml:id="timf-fide-Rd1e172"> Augustinus de spiritu et littera. </ref>
        </p>
        <p xml:id="timf-fide-d1e175" n="k">
          <quote xml:id="timf-fide-Qd1e177"> O thesauris omnibus opulentior fides! O uirtutibus corporeis omnibus fides
            fortior, medicis omnibus salutatior! </quote>
          <ref xml:id="timf-fide-Rd1e179"> Ambrosius in libro de uirginitate. </ref>
        </p>
        <p xml:id="timf-fide-d1e183" n="l">
          <quote xml:id="timf-fide-Qd1e185"> Aufer argumenta ubi fides queritur. In ipsis gignasiis suis iam dyaletica taceat.
            Piscatoribus creditur, non dyaleticis. </quote>
          <ref xml:id="timf-fide-Rd1e187"> Ambrosius libro I. de trinitate. </ref>
        </p>
        <p xml:id="timf-fide-d1e190" n="m">
          <quote xml:id="timf-fide-Qd1e192"> Quid tibi fideles esse putas, quod aut pecunie oblacione aut blanda locutione tibi
            estimas obligatos? </quote>
          <ref xml:id="timf-fide-Rd1e194"> Ambrosius libro II. de officiis. </ref>
        </p>
        <p xml:id="timf-fide-d1e197" n="n">
          <quote xml:id="timf-fide-Qd1e199"> Cito fides inexercitata languescit et crebris ociosa temptatur incommodis.
            Remissas excubias callidus insidiator irrumpit, assuetum autem bello uirum hesterna
            fraus instruit et gloriose prouehit palma uictorie. Pax ergo fidei corruptele materia
            est. </quote>
          <ref xml:id="timf-fide-Rd1e201"> Ambrosius super Beati immaculati. </ref>
        </p>
        <p xml:id="timf-fide-d1e204">
          <quote xml:id="timf-fide-Qd1e206" n="o"> Diuina operacio, si racione apprehenditur, non est admirabilis; nec fides habet
            meritum, cui humana racio prebet experimentum. </quote>
          <ref xml:id="timf-fide-Rd1e209"> Gregorius omelia XXVI. super euangelia. </ref>
        </p>
        <p xml:id="timf-fide-d1e212" n="p">
          <quote xml:id="timf-fide-Qd1e214"> Tunc enim ueraciter fideles sumus, si quod uerbis promittimus, operibus implemus. </quote>
          <ref xml:id="timf-fide-Rd1e216"> Gregorius omelia XXIX. </ref>
        </p>
        <p xml:id="timf-fide-d1e219" n="q">
          <quote xml:id="timf-fide-Qd1e221"> Quid non inueniat fides? Attingit inaccessa, deprehendit ignota, comprehendit
            immensa, apprehendit nouissima, ipsam denique eternitatem suo illo uastissimo sinu
            quodammodo circumcludit. </quote>
          <ref xml:id="timf-fide-Rd1e223"> Bernardus super Cantica. </ref>
        </p>
        <p xml:id="timf-fide-d1e227" n="r">
          <quote xml:id="timf-fide-Qd1e229"> Opinio, si habeat assertionem, temeraria est; fides, si habet hesitacionem,
            infirma est; intellectus, si signata fidei temptet irrumpere, reputatur effractor,
            scrutator maiestatis. </quote>
          <ref xml:id="timf-fide-Rd1e231"> Bernardus libro de consideracione. </ref>
        </p>
        <p xml:id="timf-fide-d1e234" n="s">
          <quote xml:id="timf-fide-Qd1e236"> Fides aliquando recipit, quod racio non presumit. Qualis sit cuiusque fides,
            tribulacio probat. </quote>
          <ref xml:id="timf-fide-Rd1e238"> Bernardus de duodecim gradibus humilitatis. </ref>
        </p>
        <p xml:id="timf-fide-d1e241" n="t">
          <quote xml:id="timf-fide-Qd1e243"> Sola fides et mentis ad Deum conuersio, sine effusione sanguinis et sine
            perfusione aque, salutem sine dubio operatur uolenti, sed non ualenti, prohibente
            articulo, baptizari. </quote>
          <ref xml:id="timf-fide-Rd1e245"> Bernardus in epistolis. </ref>
        </p>
        <p xml:id="timf-fide-d1e248" n="u">
          <quote xml:id="timf-fide-Qd1e250"> Dicamus fidem uitem, uirtutes palmites, botrum opus, deuocionem uinum. </quote>
          <ref xml:id="timf-fide-Rd1e252"> Bernardus super Cantica. </ref>
        </p>
        <p xml:id="timf-fide-d1e255" n="x">
          <quote xml:id="timf-fide-Qd1e257"> Transgreditur enim fides fines racionis humane, nature usum, experiencie terminos. </quote>
          <ref xml:id="timf-fide-Rd1e259"> Bernardus sermone LXXVII. </ref>
        </p>
        <p xml:id="timf-fide-d1e262" n="y">
          <quote xml:id="timf-fide-Qd1e264"> Non fidei sed perfidie, non confidencie sed diffidencie est in semetipso habere
            fiduciam. </quote>
          <ref xml:id="timf-fide-Rd1e266"> Bernardus sermone XII. </ref>
        </p>
        <p xml:id="timf-fide-d1e270" n="z">
          <quote xml:id="timf-fide-Qd1e272"> Is fidelis est qui nec sibi credit nec in se sperat, factus sibi tanquam uas
            perditum, sed sic perdens animam suam, ut in uitam eternam custodiat eam. </quote>
          <ref xml:id="timf-fide-Rd1e274"> Bernardus ibidem (sermone XII). </ref>
        </p>
        <p xml:id="timf-fide-d1e277" n="ab">
          <quote xml:id="timf-fide-Qd1e279"> Qui fidelis fuerit in umbra memorie, lucem presencie sine dubio obtinebit. </quote>
          <ref xml:id="timf-fide-Rd1e281"> Bernardus in quodam sermone. </ref>
        </p>
        <p xml:id="timf-fide-d1e284" n="ac">
          <quote xml:id="timf-fide-Qd1e286"> Rei que uidetur facilis est fides. Eius autem quod nondum accepit principium, non
            facile suscipitur credulitas. </quote>
          <ref xml:id="timf-fide-Rd1e288"> Crisostomus super Mattheum capitulo I. </ref>
        </p>
        <p xml:id="timf-fide-d1e291" n="ad">
          <quote xml:id="timf-fide-Qd1e293"> Quam magna magorum fides est, non dicentes: si magnus est puer hic, que necessitas
            fuge est et occulte recessionis? Hoc enim est uere fidei non querere causas eorum que
            uere precipiuntur, sed suaderi solum ab eis. </quote>
          <ref xml:id="timf-fide-Rd1e295"> Crisostomus super Mattheum capitulo II. </ref>
        </p>
        <p xml:id="timf-fide-d1e298" n="ae">
          <quote xml:id="timf-fide-Qd1e300"> Lapis quidem durus est, sed cum factum fuerit de eo opus, desistere nescit. Sic et
            gentiles cum difficultate credunt, et tamen credentes in eternum permanent in fide. </quote>
          <ref xml:id="timf-fide-Rd1e302"> Crisostomus super illud Matthei III.: Potens est Dominus de lapidibus istis. </ref>
        </p>
        <p xml:id="timf-fide-d1e305" n="af">
          <quote xml:id="timf-fide-Qd1e307"> Sicut semper discere signum est nunquam posse perficere, sic testimonium semper
            querere signum est nunquam uelle credere. </quote>
          <ref xml:id="timf-fide-Rd1e309"> Crisostomus super illud Matthei XII.: Volumus a te signum uidere. </ref>
        </p>
        <p xml:id="timf-fide-d1e313" n="ag">
          <quote xml:id="timf-fide-Qd1e315"> Vna est ueritas et non partita. Et sicut qui margaritam habet ipse nouit quantum
            diues est, et tamen multis potest esse non cognitus; ita et qui fidei ueritatem
            detinent, noscunt quod diuites sunt. Infideles autem thesaurum nescientes hunc, diuicias
            nostras ignorant. </quote>
          <ref xml:id="timf-fide-Rd1e317"> Crisostomus super illud Matthei XIII.: Inuenta una preciosa margarita. </ref>
        </p>
        <p xml:id="timf-fide-d1e320" n="ah">
          <quote xml:id="timf-fide-Qd1e322"> Similis natura infidelitatis terre arenose, quia quantamcumque pluuiam susciperet,
            non fructificaret. </quote>
          <ref xml:id="timf-fide-Rd1e324"> Crisostomus ibidem (super illud Matthei XIII.: Inuenta una preciosa margarita).
          </ref>
        </p>
        <p xml:id="timf-fide-d1e327" n="ai">
          <quote xml:id="timf-fide-Qd1e329"> Talis est natura fidei: quanto magis uetatur, tanto magis accenditur. Virtus fidei
            in periculis secura est, in securitate periclitatur. Quid enim aliud sic laxat uigorem
            fidei, sicut longa transquillitas? </quote>
          <ref xml:id="timf-fide-Rd1e331"> Crisostomus super illud Matthei XX.: Ac illi magis clamabant. </ref>
        </p>
        <p xml:id="timf-fide-d1e334" n="ak">
          <quote xml:id="timf-fide-Qd1e336"> Fides lampas est, quia sicut lampas illuminat domum, ita fides animam. </quote>
          <ref xml:id="timf-fide-Rd1e338"> Crisostomus super Mattheum XXV. </ref>
        </p>
        <p xml:id="timf-fide-d1e341" n="al">
          <quote xml:id="timf-fide-Qd1e343"> Fides religionis catholice lumen est anime, hostium uite, fundamentum salutis
            eterne. </quote>
          <ref xml:id="timf-fide-Rd1e345"> Crisostomus in tractatu de symbolo: Credo in Deum et cetera. </ref>
        </p>
        <p xml:id="timf-fide-d1e348" n="am">
          <quote xml:id="timf-fide-Qd1e350"> Ecce quid a te requirat immensa illa pietas, quod facile possit implere nuda
            paupertas, despecta mediocritas, indocta simplicitas. Non per multas distraheris
            ambages, nec duris difficultatibus occupandus inuolueris. Quod a te et pro te
            reposcitur, intra te est, id est oris famulatus et cordis affectus, secundum illud:
            corde creditur et cetera. In anima ergo tua reposuit omnia anime tue presidia Deus tuus,
            ut unde peccatum egreditur, inde et peccati medicina peteretur. </quote>
          <ref xml:id="timf-fide-Rd1e352"> Crisostomus ibidem (in tractatu de symbolo: Credo in Deum et cetera). </ref>
        </p>
        <p xml:id="timf-fide-d1e356" n="an">
          <quote xml:id="timf-fide-Qd1e358" source="http://scta.info/resource/hsvhsv-g22858-d1e529@138-148">Fides est uoluntaria certitudo absencium supra opinionem et infra scienciam
            constituta.</quote>
          <ref xml:id="timf-fide-Rd1e361"> Hugo. </ref><!-- almost seems like Hugh is quoting someone else here -->
        </p>
        <p xml:id="timf-fide-d1e365" n="ao">
          <quote xml:id="timf-fide-Qd1e367"> Vtinam attenderent Iudei, utinam aduerterent pagani, cum quanta consciencie
            securitate pro hac parte ad diuinum iudicium poterimus accedere. Nonne cum omni
            confidencia Deo dicere poterimus: Domine, si error est, a te ipso decepti sumus. Nam
            ista tantis signis et prodigiis confirmata sunt, et talibus que non nisi per te fieri
            possunt, et certe a summe sanctitatis uiris sunt nobis tradita, cum summa et autentica
            attestacione probata, te ipso cooperante et sermonem confirmante sequentibus signis? </quote>
          <ref xml:id="timf-fide-Rd1e369"> Ricardus libro I. de trinitate. </ref>
        </p>
        <p xml:id="timf-fide-d1e372" n="ap">
          <quote xml:id="timf-fide-Qd1e374"> Tantum crescit calor fidei, quantum de flamma subtractum fuerit corporali. </quote>
          <ref xml:id="timf-fide-Rd1e376"> Cassiodorus super illud Psalmi: Quia factus sum sicut uter in pruina. </ref>
        </p>
        <p xml:id="timf-fide-d1e379" n="aq">
          <quote xml:id="timf-fide-Qd1e381"> Totum in se habet homo, qui se habet. Ipse autem se habet, qui Deum habet. Deum
            uero habet, qui eum suum credit et confitetur actorem. </quote>
          <ref xml:id="timf-fide-Rd1e383"> Petrus Rauennas in quodam sermone. </ref>
        </p>
        <p xml:id="timf-fide-d1e386" n="ar">
          <quote xml:id="timf-fide-Qd1e388"> Fides est perceptio ueritatis rerum cum assercione sine causarum cognicione. </quote>
          <ref xml:id="timf-fide-Rd1e390"> Tullius II. rethorice. </ref>
        </p>
        <p xml:id="timf-fide-d1e393" n="as">
          <quote xml:id="timf-fide-Qd1e395"> Fides sanctissimum humani pectoris bonum est, nulla necessitate ad fallendum
            cogitur, nullo corrumpitur premio. Vre, inquit, cede, occide; non prodam, sed quo magis
            secreta dolor queret, hoc illa altius condet. </quote>
          <ref xml:id="timf-fide-Rd1e397"> Seneca LXXXVII. epistola. </ref>
        </p>
        <p xml:id="timf-fide-d1e401" n="at">
          <quote xml:id="timf-fide-Qd1e403"> Malo michi successum deesse quam fidem. Eciam hosti est equs, qui habet in
            consilio fidem. Fidem qui perdit, nil potest ultra perdere. Fides unanima, unde abiit,
            nunquam redit. Fidem nemo unquam perdit, nisi qui non habet. </quote>
          <ref xml:id="timf-fide-Rd1e405"> Seneca in prouerbiis. </ref>
        </p>
        <p xml:id="timf-fide-d1e408" n="au">
          <quote xml:id="timf-fide-Qd1e410"> Viri boni est eciam non pollicitam fidem seruare. Maximum maioribus nostris telum
            fidem fuisse, ex quo plures pace suscepte, quam bello gentes fuerint deuicte. Nocens
            fit, ubi succumbit fides. </quote>
          <ref xml:id="timf-fide-Rd1e412"> Cato. </ref>
        </p>
        <p xml:id="timf-fide-d1e415" n="ubi"> 
          <ref xml:id="timf-fide-Rd1e417">Caritas ab</ref>; <ref xml:id="timf-fide-Rd1e419">Doctrina ao</ref>; <ref xml:id="timf-fide-Rd1e421">Elemosyna bc</ref>; <ref xml:id="timf-fide-Rd1e423">Eucharistia b</ref>; <ref xml:id="timf-fide-Rd1e425" target="http://scta.info/resource/timf-gloa-d1e40">Gloria eterna at</ref>; <ref xml:id="timf-fide-Rd1e428">Heresis e</ref>; <ref xml:id="timf-fide-Rd1e430">Lex
          a</ref>; <ref xml:id="timf-fide-Rd1e432">Predicacio be</ref>; <ref xml:id="timf-fide-Rd1e434">Resurrectio o</ref>; <ref xml:id="timf-fide-Rd1e436">Salus d</ref>; <ref xml:id="timf-fide-Rd1e438">Scriptura m</ref>; <ref xml:id="timf-fide-Rd1e441">Spes a</ref>, <ref xml:id="timf-fide-Rd1e443">d</ref>, <ref xml:id="timf-fide-Rd1e445">o</ref>; <ref xml:id="timf-fide-Rd1e447">Suspicio d</ref>. </p>
      </div>
    </body>
  </text>
</TEI>