<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Ieiunium</title>
        <author ref="#ThomasOfIreland">Thomas Hybernicus</author>
        <respStmt>
          <name>Chris Nighman</name>
          <resp>Editor</resp>
        </respStmt>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Ieiunium</title>
          <date when="2025-04-01">April 1, 2025</date>
        </edition>
      </editionStmt>
      <publicationStmt>
        <authority>
          <ref>SCTA</ref> and <ref target="http://www.manipulusflorum.com/">Manipulus floreum
            Project</ref>
        </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness xml:id="Pb" n="bnf15985">Bnf 15985</witness>
          <witness xml:id="Pc" n="bnf15986">Bnf 15986</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2025-04-01" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="timf-ieiu">
        <head xml:id="timf-ieiu-Hd1e109">Ieiunium</head>
        <p xml:id="timf-ieiu-d1e111" n="a">
          <quote xml:id="timf-ieiu-Qd1e113" source="http://scta.info/resource/iuy75t-d1e181-d1e387@185-201">Ieiunium magnum et generale est, abstinere ab iniquitatibus et illicitis
            uoluptatibus seculi, quod est perfectum ieiunium.</quote>
          <ref xml:id="timf-ieiu-Rd1e115" corresp="#timf-ieiu-Qd1e113">Augustinus super Iohannem.</ref>
        </p>


        <p xml:id="timf-ieiu-d1e118" n="b">
          <quote xml:id="timf-ieiu-Qd1e120">Ieiunium purgat mentem, subleuat sensum, carnem spiritui subicit, cor facit
            contritum et humiliatum, concupiscencie nebulas dispergit, libidinum ardores extinguit,
            castitatis uero lumen accendit.</quote>
          <ref xml:id="timf-ieiu-Rd1e122">Augustinus in sermone de ieiunio.</ref>
        </p>


        <p xml:id="timf-ieiu-d1e125" n="c">
          <quote xml:id="timf-ieiu-Qd1e127">Ieiunium uerbositatem non amat, diuicias superfluitatem iudicat, superbiam spernit,
            humilitatem commendat, prestat homini se ipsum intelligere, quod est infirmum et
            fragile.</quote>
          <ref xml:id="timf-ieiu-Rd1e129">Augustinus ibidem.</ref>
        </p>


        <p xml:id="timf-ieiu-d1e132" n="d">
          <quote xml:id="timf-ieiu-Qd1e134">Quamuis abstineat quis certis diebus, quamuis ciborum dulcia alimenta non sumat,
            non tamen illius fertur acceptum ieiunium, qui non diebus quadraginta ieiunat. Pudet
            dicere: senes et anicule quadragesimam faciunt, diuites iuuenesque non faciunt.</quote>
          <ref xml:id="timf-ieiu-Rd1e136">Ambrosius in sermone de quadragesima.</ref>
        </p>


        <p xml:id="timf-ieiu-d1e140" n="e">
          <quote xml:id="timf-ieiu-Qd1e142">Ille quadragesimam facit, qui ieiunando et uigilando ascendit ad pascha. Nam sicut
            reliquo anno ieiunare premium est, ita in quadragesima non ieiunare peccatum est. Illa
            enim uoluntaria sunt ieiunia, ista necessaria; illa de arbitrio ueniunt, ista de lege;
            ad illa inuitamur, ad ista compellimur.</quote>
          <ref xml:id="timf-ieiu-Rd1e144">Ambrosius ibidem.</ref>
        </p>



        <p xml:id="timf-ieiu-d1e147" n="f">
          <quote xml:id="timf-ieiu-Qd1e149">Qui constitutum numerum una die manducando preterit, non ut unius diei uiolator
            accusatur, sed ut tocius quadragesime transgressor arguitur.</quote>
          <ref xml:id="timf-ieiu-Rd1e151">Ambrosius ibidem.</ref>
        </p>


        <p xml:id="timf-ieiu-d1e154" n="g">
          <quote xml:id="timf-ieiu-Qd1e156">Ieiunium mors culpe, excidium delictorum, remedium salutis, radix gracie,
            fundamentum est castitatis. Hoc gradu ad Deum cicius peruenitur, hoc gradu antequam
            curru Helyas ascendit.</quote>
          <ref xml:id="timf-ieiu-Rd1e158">Ambrosius de Helya et ieiunio.</ref>
        </p>


        <p xml:id="timf-ieiu-d1e161" n="h">
          <quote xml:id="timf-ieiu-Qd1e163">Ieiunii labor compensatur mentis placiditate, leuatur usu, sustentatur ocio, aut
            fallitur negocio.</quote>
          <ref xml:id="timf-ieiu-Rd1e165">Ambrosius de officiis.</ref>
        </p>


        <p xml:id="timf-ieiu-d1e168" n="i">
          <quote xml:id="timf-ieiu-Qd1e170">Non sanat oculum, quod calcaneo adhibetur. Ieiunio passiones corporis, oratione
            pestes sanande sunt mentis.</quote>
          <ref xml:id="timf-ieiu-Rd1e172">Ieronymus super Marcum.</ref>
        </p>


        <p xml:id="timf-ieiu-d1e175" n="k">
          <quote xml:id="timf-ieiu-Qd1e177">Tantum tibi ieiuniorum impone modum, quantum ferre potes. Sint tibi pura,
            simplicia, casta, moderata ieiunia, et non superstitiosa. Quid prodest oleo non uesci,
            et molestias quasdam difficultates ciborum querere?</quote>
          <ref xml:id="timf-ieiu-Rd1e179">Ieronymus ad Nepocianum.</ref>
        </p>


        <p xml:id="timf-ieiu-d1e183" n="l">
          <quote xml:id="timf-ieiu-Qd1e185">Sic debes ieiunare, ut non palpites et respirare uix possis, et comitum tuarum uel
            porteris uel traharis manibus, sed ut fracto corporis appetitu nec in lectione, nec in
            psalmis, nec in uigiliis solito quid minus facias.</quote>
          <ref xml:id="timf-ieiu-Rd1e187">Ieronymus ad Demetriadem uirginem.</ref>
        </p>


        <p xml:id="timf-ieiu-d1e190" n="m">
          <quote xml:id="timf-ieiu-Qd1e192">Ieiunium non solum perfecta uirtus, sed ceterarum uirtutum fundamentum est, et
            sanctificatio et pudicicia atque prudencia, sine qua nemo uidebit Deum.</quote>
          <ref xml:id="timf-ieiu-Rd1e194">Ibidem.</ref>
        </p>


        <p xml:id="timf-ieiu-d1e197" n="n1">
          <quote xml:id="timf-ieiu-Qd1e199">Ardentes dyaboli sagitte ieiuniorum et uigiliarum frigore restringende
            sunt.</quote>
          <ref xml:id="timf-ieiu-Rd1e201">Ieronymus ad Cellanciam.</ref>
        </p>


        <p xml:id="timf-ieiu-d1e204" n="n2">
          <quote xml:id="timf-ieiu-Qd1e206">Sint moderata et sancta in omni mentis humilitate ieiunia, que ita attenuent
            corpus, non mentem eleuent, ne res humilitatis gignat superbiam, et uicia de uirtute
            nascantur.</quote>
          <ref xml:id="timf-ieiu-Rd1e208">Ieronymus in epistolis.</ref>
        </p>


        <p xml:id="timf-ieiu-d1e211" n="o">
          <quote xml:id="timf-ieiu-Qd1e213">Prudenter enim Deus sibi uult seruiri, non ut nimietate debiles fiant, et post
            medicorum suffragia requirant. Temperandum enim est ut, si fieri potest, ceptum
            obsequium gradatim prouehatur, pocius quam inconsiderancia minuatur.</quote>
          <ref xml:id="timf-ieiu-Rd1e215">Glossa Ieronymi super illud I. Thimothei V.: Noli aquam bibere sed modico uino
            utere.</ref>
        </p>


        <p xml:id="timf-ieiu-d1e218" n="p">
          <quote xml:id="timf-ieiu-Qd1e220">Sanctificate ieiunium. Ieiunium sanctificare est, adiunctis bonis aliis, dignam Deo
            carnis abstinenciam ostendere.</quote>
          <ref xml:id="timf-ieiu-Rd1e222">Gregorius in pastorali.</ref>
        </p>


        <p xml:id="timf-ieiu-d1e226" n="q">
          <quote xml:id="timf-ieiu-Qd1e228">Non Deo sed sibi ieiunat, qui ea que uentri ad tempus subtrahit, non inopibus
            tribuit, sed uentri post modum offerenda custodit.</quote>
          <ref xml:id="timf-ieiu-Rd1e230">Gregorius ibidem.</ref>
        </p>


        <p xml:id="timf-ieiu-d1e233" n="r">
          <quote xml:id="timf-ieiu-Qd1e235">Illud ieiunium Deus approbat ut hoc quod tibi subtrahis alteri largire, ut unde tua
            caro affligitur, inde egentis proximi caro reparetur.</quote>
          <ref xml:id="timf-ieiu-Rd1e237">Gregorius in omelia.</ref>
        </p>


        <p xml:id="timf-ieiu-d1e240" n="s">
          <quote xml:id="timf-ieiu-Qd1e242">Bene ieiunat, qui alimenta corporis, que sunt communia dona conditoris cum
            indigentibus percipit, qui ea que sibi ad tempus subtrahit, nequaquam uentri offerenda
            custodit, sed pauperibus tribuit.</quote>
          <ref xml:id="timf-ieiu-Rd1e244">Gregorius ibidem.</ref>
        </p>


        <p xml:id="timf-ieiu-d1e247" n="t">
          <quote xml:id="timf-ieiu-Qd1e249">Si sola gula peccauit, sola ieiunet et sufficit. Si uero peccauerunt et membra
            cetera, cur non ieiunent et ipsa? Ieiunet igitur oculus a curiosis aspectibus et omni
            petulancia, ut bene humiliatus coherceatur in penitencia, qui male liber uagabatur in
            culpa. Ieiunet auris nequiter pruriens a fabulis et rumoribus, et quecumque ociosa sunt
            et ad salutem minime pertinencia. Ieiunet lingua a detractione et murmuratione, ab
            inutilibus, uanis atque scurrilibus uerbis, interdum quoque, ob grauitatem silencii ab
            ipsis que uideri poterant necessaria. Ieiunet manus ab ociosis signis et ab operibus
            omnibus, quecumque non sunt imperata. Sed et multo magis anima ipsa ieiunet a uiciis et
            propria uoluntate sua. Et enim sine ieiunio hec cetera a Domino reprobantur, sicut
            scriptum est, quia in diebus ieiuniorum uestrorum uoluntates uestre inueniuntur.</quote>
          <ref xml:id="timf-ieiu-Rd1e251">Bernardus sermone XXXVII.</ref>
        </p>


        <p xml:id="timf-ieiu-d1e254" n="u">
          <quote xml:id="timf-ieiu-Qd1e256">Dignum reor aliquatenus exponere, quo fructu et quemadmodum oporteat ieiunare.
            Primum quidem pro eo quod ab ipsis quoque licitis abstinemus, ea nobis, que prius
            commisimus, illicita condonantur. Quid est condonari commissa, nisi ieiunio breui
            ieiunia redimi sempiterna? Gehennam enim meruimus, ubi nullus unquam cibus est,
            consolatio nulla, terminus nullus, ubi guttam aque diues postulat et accipere non
            meretur.</quote>
          <ref xml:id="timf-ieiu-Rd1e258">Bernardus sermone XXXVIII.</ref>
        </p>


        <p xml:id="timf-ieiu-d1e261" n="x">
          <quote xml:id="timf-ieiu-Qd1e263">Bonum et salutare ieiunium, quo redimuntur eterna supplicia, dum remittuntur
            peccata. Non solum autem ablutio est peccatorum, sed et extirpatio uiciorum; non solum
            optinet ueniam, sed meretur graciam; non solum delet peccata preterita, que commissimus,
            sed et repellit futura, que committere poteramus.</quote>
          <ref xml:id="timf-ieiu-Rd1e265">Bernardus ibidem.</ref>
        </p>


        <p xml:id="timf-ieiu-d1e269" n="y">
          <quote xml:id="timf-ieiu-Qd1e271">Ieiunium orationi deuotionem et fiduciam donat. Oratio uirtutem impetrat ieiunandi,
            et ieiunium graciam meretur orandi. Ieiunium orationem roborat, oratio sanctificat
            ieiunium et representat Domino.</quote>
          <ref xml:id="timf-ieiu-Rd1e273">Ibidem.</ref>
        </p>


        <p xml:id="timf-ieiu-d1e276" n="z">
          <quote xml:id="timf-ieiu-Qd1e278">Oratio iusti, ut ait scriptura, penetrat celos. Sint ergo ieiunio uestro, ut facile
            celos penetret, ale due, orationis scilicet atque iusticie. Non est magnum si ieiunet
            cum Christo qui sessurus est ad mensam Patris cum ipso.</quote>
          <ref xml:id="timf-ieiu-Rd1e280">Bernardus ibidem.</ref>
        </p>


        <p xml:id="timf-ieiu-d1e283" n="ab">
          <quote xml:id="timf-ieiu-Qd1e285">Qui peccat et ieiunat, non ad gloriam Dei ieiunat, nec se humiliat, sed substancie
            sue parcit.</quote>
          <ref xml:id="timf-ieiu-Rd1e287">Crisostomus super Mattheum.</ref>
        </p>


        <p xml:id="timf-ieiu-d1e290" n="ac">
          <quote xml:id="timf-ieiu-Qd1e292">Non culpatur infirmus ieiunium soluens, a quo cibos accipit pauper esuriens, nec
            escam sumendo polluitur, que elemosinam imperciendo mundatur.</quote>
          <ref xml:id="timf-ieiu-Rd1e294">Leo papa de ieiunio septimi mensis.</ref>
        </p>


        <p xml:id="timf-ieiu-d1e297" n="ad">
          <quote xml:id="timf-ieiu-Qd1e299">Non in sola abstinencia cibi stat nostri summa ieiunii, aut fructuose corpori esca
            subtrahitur, nisi mens ab iniquitate reuocatur, et ab obtrectationibus lingua
            cohibeatur.</quote>
          <ref xml:id="timf-ieiu-Rd1e301">Ibidem.</ref>
        </p>


        <p xml:id="timf-ieiu-d1e304" n="ae">
          <quote xml:id="timf-ieiu-Qd1e306">Aliis diebus ieiunare aut remedium aut premium est, in quadragesima non ieiunare
            peccatum est. Alio tempore qui ieiunat, accipiet indulgenciam, in hiis diebus qui
            potest, et non ieiunat, senciet penam.</quote>
          <ref xml:id="timf-ieiu-Rd1e308">Cesarius in ammonitione secunda.</ref>
        </p>


        <p xml:id="timf-ieiu-d1e312" n="af">
          <quote xml:id="timf-ieiu-Qd1e314">Tale est ieiunium sine elemosina, qualis sine oleo est lucerna.</quote>
          <ref xml:id="timf-ieiu-Rd1e316">Ibidem.</ref>
        </p>


        <p xml:id="timf-ieiu-d1e319" n="ag">
          <quote xml:id="timf-ieiu-Qd1e321">Ieiuniis sic est adhibenda temperies, ut corpus nostrum nec saturitas excitet, nec
            inedia immoderata debilitet.</quote>
          <ref xml:id="timf-ieiu-Rd1e323">Fulgencius ad Probam.</ref>
        </p>


        <p xml:id="timf-ieiu-d1e326" n="ah">
          <quote xml:id="timf-ieiu-Qd1e328">Ieiunium Christiani egentis debet esse refectio; ieiunium pacem debet nutrire non
            iurgia. Quale illud est autem quod non uesceris carnibus, et de ore tuo omni esca
            sordidius egreditur maledictum? Quale est quod sanctificatur uenter ieiunio, et
            polluitur lingua mendacio?</quote>
          <ref xml:id="timf-ieiu-Rd1e330">Maximus in natali Domini.</ref>
        </p>


        <p xml:id="timf-ieiu-d1e333" n="ai">
          <quote xml:id="timf-ieiu-Qd1e335">Non tantum est ieiunii lucrum, quantum ire dispendium, nec tantus fructus lectione
            capitur, quantum detrimentum contemptu fratris incurritur.</quote>
          <ref xml:id="timf-ieiu-Rd1e337">In collatione abbatis Moysi.</ref>
        </p>


        <p xml:id="timf-ieiu-d1e340" n="ak">
          <quote xml:id="timf-ieiu-Qd1e342">Pulcre abbas Macharius cuidam percunctanti: cur fame ab hora tercia pulsaretur, qui
            in cenobio ebdomadis integris refectionem sepe contempnens non sensisset esuriem?
            Respondit: quia hic nullus est ieiunii tui testis, qui te suis laudibus nutriat aut
            sustentat. Ibi autem te digitus hominum et cenodoxie refectio saginabit.</quote>
          <ref xml:id="timf-ieiu-Rd1e344">In collatione Cerapionis.</ref>
        </p>


        <p xml:id="timf-ieiu-d1e347" n="al">
          <quote xml:id="timf-ieiu-Qd1e349">Ieiunium scimus esse Dei arcem, Christi castrum, murum Spiritus Sancti, uexillum
            fidei, castitatis signum, sanctitatis tropheum.</quote>
          <ref xml:id="timf-ieiu-Rd1e351">Petrus Rauennas in quodam sermone.</ref>
        </p>


        <p xml:id="timf-ieiu-d1e355" n="am">
          <quote xml:id="timf-ieiu-Qd1e357">Ieiunium quamuis auferat uiciorum morbos, carnis amputet passiones, criminum causas
            propellat, tamen sine misericordie unguento, sine pietatis riuo, sine elemosine sumptu,
            perfectam salutem mentibus non reponit. Ieiunium sanat uulnera peccatorum, sed
            cicatrices uulnerum sine misericordia non emundat.</quote>
          <ref xml:id="timf-ieiu-Rd1e359">Petrus Rauennas ibidem.</ref>
        </p>

        <p xml:id="timf-ieiu-d1e362" n="ubi">
          <ref xml:id="timf-ieiu-Rd1e364">Abstinencia</ref>; <ref xml:id="timf-ieiu-Rd1e366">Caro d</ref>; <ref xml:id="timf-ieiu-Rd1e368">Discretio m</ref>, <ref xml:id="timf-ieiu-Rd1e370">n</ref>;
            <ref xml:id="timf-ieiu-Rd1e372">Oratio t</ref>, <ref xml:id="timf-ieiu-Rd1e375">ae</ref>; <ref xml:id="timf-ieiu-Rd1e377">Satisfactio d</ref>; <ref xml:id="timf-ieiu-Rd1e379">Seruicium c</ref>;
            <ref xml:id="timf-ieiu-Rd1e381">Christus i</ref>. </p>

      </div>
    </body>
  </text>
</TEI>
