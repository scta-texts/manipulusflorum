<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Humilitas</title>
        <author ref="#ThomasOfIreland">Thomas Hybernicus</author>
        <respStmt>
          <name>Chris Nighman</name>
          <resp>Editor</resp>
        </respStmt>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Humilitas</title>
          <date when="2025-04-01">April 1, 2025</date>
        </edition>
      </editionStmt>
      <publicationStmt>
        <authority>
          <ref>SCTA</ref> and <ref target="http://www.manipulusflorum.com/">Manipulus floreum
            Project</ref>
        </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness xml:id="Pb" n="bnf15985">Bnf 15985</witness>
          <witness xml:id="Pc" n="bnf15986">Bnf 15986</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2025-04-01" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="timf-humi">
        <head xml:id="timf-humi-Hd1e109">Humilitas</head>


        <p xml:id="timf-humi-d1e111" n="a1">
          <quote xml:id="timf-humi-Qd1e113">Discite a me non mundum fabricare, non cuncta uisibilia et inuisibilia creare, non
            in ipso mundo miracula facere et mortuos suscitare, sed quoniam mitis sum et humilis
            corde. Cogitas magnam fabricam constituere celsitudinis de fundamento prius cogita
            humilitatis.</quote>
          <ref xml:id="timf-humi-Rd1e115">Augustinus de uerbis Domini.</ref>
        </p>


        <p xml:id="timf-humi-d1e118" n="a2">
          <quote xml:id="timf-humi-Qd1e120">Omnes delectat celsitudo, sed humilitas gradus est. Quid tendis pedem ultra te?
            Cadere uis non ascendere; a gradu incipe et ascendisti.</quote>
          <ref xml:id="timf-humi-Rd1e122">Augustinus de uerbis Domini.</ref>
        </p>


        <p xml:id="timf-humi-d1e125" n="b">
          <quote xml:id="timf-humi-Qd1e127">O medicinam omnibus consulentem, omnia tumencia comprimentem, omnia tabescencia
            reficientem, omnia superflua resecantem, omnia deprauata corrigentem! Que superbia
            sanari potest, si humilitate filii Dei non sanatur? Que auaricia sanari potest, si
            paupertate filii Dei non sanatur? Que iracundia sanari potest, si paciencia filii Dei
            non sanatur?</quote>
          <ref xml:id="timf-humi-Rd1e129">Augustinus ibidem.</ref>
        </p>


        <p xml:id="timf-humi-d1e132" n="c">
          <quote xml:id="timf-humi-Qd1e134">Non aliam tibi ad capescendam et obtinendam ueritatis uiam munias, quam que munita
            est ab illo, qui gressuum nostrorum tanquam Deus uidit infirmitatem. Ea autem prima est
            humilitas, secunda humilitas, tercia humilitas et, quociens interrogares, hoc dicerem.
            Alludens dicto cuiusdam petentis a quodam philosopho, quod esset melius in rethorica
            respondens: prima eloquencia, secunda eloquencia, tercia eloquencia, et sic et
            cetera.</quote>
          <ref xml:id="timf-humi-Rd1e136">Augustinus in epistola ad Dyascorum.</ref>
        </p>


        <p xml:id="timf-humi-d1e140" n="d">
          <quote xml:id="timf-humi-Qd1e142">Excelsa est patria, humilis est uia. Ergo qui querit patriam, quid recusat
            uiam?</quote>
          <ref xml:id="timf-humi-Rd1e144">Augustinus super Iohannem.</ref>
        </p>



        <p xml:id="timf-humi-d1e147" n="e">
          <quote xml:id="timf-humi-Qd1e149">Qui paupertate contentus est non est contentus iniuria, et qui potest ferre
            uerberum penas exagitatur uerbo contumelie, et qui potest administraciones contempnere,
            dolet sibi aliquem honorificencia esse prelatum. Grande est in omnibus tenere
            humilitatis mensuras.</quote>
          <ref xml:id="timf-humi-Rd1e151">Ambrosius super Psalmos.</ref>
        </p>


        <p xml:id="timf-humi-d1e154" n="f">
          <quote xml:id="timf-humi-Qd1e156">Bona humilitas, que nichil appetendo totum quod contempnit, adipiscitur.</quote>
          <ref xml:id="timf-humi-Rd1e158">Ambrosius ibidem.</ref>
        </p>


        <p xml:id="timf-humi-d1e161" n="g">
          <quote xml:id="timf-humi-Qd1e163">Nichil excelsius humilitate, que quasi superior nescit extolli, quia nemo id
            affectat, quod infra se iudicat.</quote>
          <ref xml:id="timf-humi-Rd1e165">Ambrosius super Lucam libro VII.</ref>
        </p>


        <p xml:id="timf-humi-d1e168" n="h">
          <quote xml:id="timf-humi-Qd1e170">Quisquis cupit diuinitatis tenere fastigia, humilitatis yma sectetur. Quicumque
            uult fratrem preuenire regnando, prius illum preueniat obsequendo, sicut ait Apostolus:
            Honore inuicem preuenientes. Vincat eum officiis, ut possit uincere sanctitate. Si enim
            te non lesit frater, obsequium meretur ut diligas; quod si forsitan lesit, magis
            obsequium meretur ut uincas. Hec enim nostre Christianitatis summa est, ut amantibus
            uicissitudinem ledentibus pacienciam rependamus. Qui ergo fuerit pacientior ad iniuriam,
            potentior constituetur in regno.</quote>
          <ref xml:id="timf-humi-Rd1e172">Ambrosius in sermone quodam.</ref>
        </p>


        <p xml:id="timf-humi-d1e175" n="i">
          <quote xml:id="timf-humi-Qd1e177">Non indocta humilitas, sed que habeat sui modestiam et scienciam, laudatur. Scio
            humiliari, id est in quo loco, qua moderacione, quo fine, in quo officio, in quo munere.
            Nesciuit phariseus humiliari, ideo deiectus est.</quote>
          <ref xml:id="timf-humi-Rd1e179">Ambrosius libro de officiis.</ref>
        </p>


        <p xml:id="timf-humi-d1e183" n="k">
          <quote xml:id="timf-humi-Qd1e185">Nichil que est quod nos ita et hominibus gratos et Deo faciat, quam si uite merito
            magne humilitatis infimi sumus. Humilitatem sequere, non que ostenditur atque simulatur
            gestu corporis aut fracta uoce uerborum, sed que puro cordis affectu exprimitur. Aliud
            enim est uirtutem habere, aliud uirtutis similitudinem. Multo illa deformior est
            superbia, que sub quibusdam humilitatis signis latet. Nescio enim quomodo turpiora sunt
            uicia, cum uirtutum specie celantur.</quote>
          <ref xml:id="timf-humi-Rd1e187">Ieronymus ad Cellanciam.</ref>
        </p>


        <p xml:id="timf-humi-d1e190" n="l">
          <quote xml:id="timf-humi-Qd1e192">Humilitas sola est obseruatrix custosque uirtutum, et nichil est quod ita Deo
            gratum faciat et hominibus, quam si uite merito magni, sed humilitate infimi
            uideamur.</quote>
          <ref xml:id="timf-humi-Rd1e194">Ieronymus super Mattheum XIX.</ref>
        </p>


        <p xml:id="timf-humi-d1e197" n="m">
          <quote xml:id="timf-humi-Qd1e199">Tanto fit quisque uilior Deo, quanto preciosior sibi; tanto preciosior Deo, quanto
            propter eum uilior sibi.</quote>
          <ref xml:id="timf-humi-Rd1e201">Gregorius libro XVIII. moralium.</ref>
        </p>


        <p xml:id="timf-humi-d1e204" n="n">
          <quote xml:id="timf-humi-Qd1e206">Cum per tentacionem humilitas proficit, prospera est ipsa aduersitas, que mentem ab
            elacione custodit.</quote>
          <ref xml:id="timf-humi-Rd1e208">Gregorius libro XXVI. moralium.</ref>
        </p>


        <p xml:id="timf-humi-d1e211" n="o">
          <quote xml:id="timf-humi-Qd1e213">Quia origo uirtutis humilitas est, illa in nobis uirtus ueraciter pululat, que in
            radice propria, id est in humilitate, perdurat. A qua nimirum, si absciditur, arescit,
            quia uiuificantem se in infimis humorem caritatis perdit.</quote>
          <ref xml:id="timf-humi-Rd1e215">Gregorius libro XXVII. moralium.</ref>
        </p>



        <p xml:id="timf-humi-d1e218" n="p">
          <quote xml:id="timf-humi-Qd1e220">Qui sine humilitate uirtutes congregat, in uentum puluerem portat.</quote>
          <ref xml:id="timf-humi-Rd1e222">Gregorius in omelia VII.</ref>
        </p>


        <p xml:id="timf-humi-d1e226" n="q">
          <quote xml:id="timf-humi-Qd1e228">Certe si nos cuiuspiam seruus rogaret, ut ad eum ire deberemus, protinus nobis
            nostra superbia in cogitacione tacita responderet, dicens: Non eas quia temetipsum
            degeneras, honor tuus despicitur, locus uilescit. Ecce de celo uenit qui seruo in terra
            occurrere non despicit, et tamen humiliari in terra contempnimus qui de terra
            sumus.</quote>
          <ref xml:id="timf-humi-Rd1e230">Gregorius omelia XXVIII.</ref>
        </p>


        <p xml:id="timf-humi-d1e233" n="r">
          <quote xml:id="timf-humi-Qd1e235">Ecce odor filii mei sicut odor agri pleni. Aliter olet flos uue, quia magna est
            uirtus et opinio predicatorum, qui inebriant mentes audiencium, aliter flos oliue quia
            suaue est opus misericordie quod refouet et lucet, aliter flos rose quia mira est
            fragrancia, que rutilat et redolet ex cruore martirum, aliter flos lilii quia candida
            uita carnis de incorrupcione uirginitatis, aliter flos uiole quia uirtus humilium, qui
            ultima loca tenentes per humilitatem se a terra in altum non subleuant, et celestis
            regni purpuram in mente seruant, aliter redolet spica cum ad maturitatem perducitur,
            quia bonorum operum perfectio ad sacietatem eorum, qui esuriunt iusticiam
            preparatur.</quote>
          <ref xml:id="timf-humi-Rd1e237">Gregorius super Iozechielem.</ref>
        </p>


        <p xml:id="timf-humi-d1e240" n="s">
          <quote xml:id="timf-humi-Qd1e242">Humilitas uera est, qua quis de se parua estimat, et bona alterius sine inuidia et
            liuore commendat.</quote>
          <ref xml:id="timf-humi-Rd1e244">Gregorius.</ref>
        </p>


        <p xml:id="timf-humi-d1e247" n="t">
          <quote xml:id="timf-humi-Qd1e249">Describitur Iob temptacione auctus sed non temptacione prostratus, ut et maiorum
            uirtus spem nostram foueat, et maiorum casus ad cautelam nos humilitatis attingat.
            Quatenus dum illa gaudentes subleuant, ista metuentes premunt.</quote>
          <ref xml:id="timf-humi-Rd1e251">Gregorius in moralibus.</ref>
        </p>


        <p xml:id="timf-humi-d1e254" n="u">
          <quote xml:id="timf-humi-Qd1e256">Quisquis nunc sponte sese non humiliat, nequaquam hunc sequens gloria
            exaltat.</quote>
          <ref xml:id="timf-humi-Rd1e258">Gregorius libro VIII. moralium.</ref>
        </p>


        <p xml:id="timf-humi-d1e261" n="x">
          <quote xml:id="timf-humi-Qd1e263">Perit omne quod agitur, si non in humilitate custoditur.</quote>
          <ref xml:id="timf-humi-Rd1e265">Ibidem.</ref>
        </p>


        <p xml:id="timf-humi-d1e269" n="y">
          <quote xml:id="timf-humi-Qd1e271">Humilitas est uirtus, qua homo uerissima sui cognicione sibimetipsi
            uilescit.</quote>
          <ref xml:id="timf-humi-Rd1e273">Bernardus de duodecim gradibus humilitatis.</ref>
        </p>


        <p xml:id="timf-humi-d1e276" n="z">
          <quote xml:id="timf-humi-Qd1e278">Non magnum est esse humilem in abiectione, magna prorsus et rara uirtus humilitas
            honorata.</quote>
          <ref xml:id="timf-humi-Rd1e280">Bernardus super Missus est.</ref>
        </p>


        <p xml:id="timf-humi-d1e283" n="ab">
          <quote xml:id="timf-humi-Qd1e285">Gloriosa res humilitas, qua ipsa quoque superbia palliare se appetit, ne
            uilescat.</quote>
          <ref xml:id="timf-humi-Rd1e287">Bernardus ibidem.</ref>
        </p>


        <p xml:id="timf-humi-d1e290" n="ac">
          <quote xml:id="timf-humi-Qd1e292">Cum ex aliis quibusque bonis uirium magis suarum capere soleat incrementum
            superbia, sola humilitas omnium propugnaculum turrisque uirtutum eius forsitan resistit
            malicie, obuiat presumptioni.</quote>
          <ref xml:id="timf-humi-Rd1e294">Bernardus in epistola.</ref>
        </p>



        <p xml:id="timf-humi-d1e297" n="ad">
          <quote xml:id="timf-humi-Qd1e299">Bona humilitas, que et in presenti ab huius mordacibus curis mentem facit esse
            quietam, et a minacibus penis in futuro securam reddit conscienciam. Humiliacio uia est
            ad humilitatem sicut paciencia ad pacem, sicut lectio ad scienciam. Si ergo uirtutem
            appetis humilitatis, uiam non refugias humiliacionis. Solus qui uere humilis est, parcit
            anime sue, qui ne putetur quod non est, semper quantum in se est, uult nesciri quod
            est.</quote>
          <ref xml:id="timf-humi-Rd1e301">Bernardus ibidem.</ref>
        </p>


        <p xml:id="timf-humi-d1e304" n="ae">
          <quote xml:id="timf-humi-Qd1e306">Humilis debet esse et uerecunda satisfactio, qua emendatur superba transgressio.
            Nec sterilis uerecundia grata est, nec humilitas preter ueritatem laudabilis.</quote>
          <ref xml:id="timf-humi-Rd1e308">Bernardus super Cantica.</ref>
        </p>


        <p xml:id="timf-humi-d1e312" n="af">
          <quote xml:id="timf-humi-Qd1e314">Oportet humiliter sentire de se nitentem ad altiora, ne dum supra se attollitur,
            cadat a se, nisi in se firmiter per ueram humilitatem fuerit solidatus, quia nisi
            humilitatis merito maxima minime optinentur.</quote>
          <ref xml:id="timf-humi-Rd1e316">Bernardus ibidem.</ref>
        </p>


        <p xml:id="timf-humi-d1e319" n="ag">
          <quote xml:id="timf-humi-Qd1e321">Cum te humiliari uideris, habeto id signum in bonum omnino argumentum gracie
            propinquantis. Alii cum rancore humiliantur, alii pacienter, alii et libenter. Primi rei
            sunt, sequentes innoxii, ultimi iusti.</quote>
          <ref xml:id="timf-humi-Rd1e323">Bernardus ibidem.</ref>
        </p>


        <p xml:id="timf-humi-d1e326" n="ah">
          <quote xml:id="timf-humi-Qd1e328">Est humilitas quam ueritas nobis parit, et non habet calorem, et est humilitas quam
            caritas format et inflammat. Hec quidem in affectu, illa in cognicione consistit. In eo
            qui grauiter peccauit, et si amanda, non tamen admiranda humilitas. Sed si quis
            innocenciam retinet et nichilominus humilitatem iungit, nonne is tibi uidetur geminum
            anime possidere decorem? Rara auis in terris, aut sanctitatem non perdere, aut
            humilitatem sanctimonia non excludi; et ideo beata que utramque retinuit.</quote>
          <ref xml:id="timf-humi-Rd1e330">Bernardus super Cantica sermone XLV.</ref>
        </p>


        <p xml:id="timf-humi-d1e333" n="ai">
          <quote xml:id="timf-humi-Qd1e335">Fode in te fundamentum humilitatis, et peruenies ad fastigium caritatis. Vis capere
            celsitudinem Dei? Cape prius humilitatem Christi. Sola est uirtus humilitatis lese
            caritatis reparacio.</quote>
          <ref xml:id="timf-humi-Rd1e337">Bernardus in epistolis.</ref>
        </p>


        <p xml:id="timf-humi-d1e340" n="ak">
          <quote xml:id="timf-humi-Qd1e342">Nulla splendidior gemma in omni precipue ornatu summi pontificis quam humilitas.
            Nempe si amittetur illa, uirtutum aggregacio non nisi ruina est.</quote>
          <ref xml:id="timf-humi-Rd1e344">Bernardus ibidem.</ref>
        </p>


        <p xml:id="timf-humi-d1e347" n="al">
          <quote xml:id="timf-humi-Qd1e349">Sola que non solet gloriari, non nouit presumere, contendere non consueuit, graciam
            inuentura est in oculis pietatis humilitas. Non contendit iudicio, non pretendit
            iusticiam, qui uero humilis est.</quote>
          <ref xml:id="timf-humi-Rd1e351">Bernardus in epistola XLII.</ref>
        </p>


        <p xml:id="timf-humi-d1e355" n="am">
          <quote xml:id="timf-humi-Qd1e357">Velle esse super omnes uituperabile est. Sustinere autem alterum super se nimis est
            gloriosum.</quote>
          <ref xml:id="timf-humi-Rd1e359">Crisostomus super Mattheum omelia III.</ref>
        </p>


        <p xml:id="timf-humi-d1e362" n="an">
          <quote xml:id="timf-humi-Qd1e364">Qui humilis est corde, et indigniorem se aliis arbitratur, nunquam desiderat
            superior apparere. Primatus enim fugientem se desiderat, desiderantem se horret.</quote>
          <ref xml:id="timf-humi-Rd1e366">Crisostomus.</ref>
        </p>


        <p xml:id="timf-humi-d1e369" n="ao">
          <quote xml:id="timf-humi-Qd1e371">Quisquis gradum proprie celsitudinis amat, humilitatis cultum in moribus
            diligentissime teneat. Nam qui ab humilitatis operibus recedit, a dignitatis fastigio
            tumoris pondere cadit.</quote>
          <ref xml:id="timf-humi-Rd1e373">Crisostomus in suo policraticio libro IIII.</ref>
        </p>


        <p xml:id="timf-humi-d1e376" n="ap">
          <quote xml:id="timf-humi-Qd1e378">Discite a me quia mitis sum et humilis corde, et inuenietis requiem animabus
            uestris. Ecce mel humilitatis cum dulcedine mansuetudinis. Sicut enim mel concordat in
            confectionibus medicine cum omnibus diuersitatibus specierum, sic ex humilitatis
            dulcedine condiuntur omnia genera uirtutum.</quote>
          <ref xml:id="timf-humi-Rd1e380">Hugo libro III. de claustro anime.</ref>
        </p>


        <p xml:id="timf-humi-d1e383" n="aq">
          <quote xml:id="timf-humi-Qd1e385">Humilitas est ex intuitu proprie condicionis, uel conditoris, uoluntaria mentis
            inclinacio.</quote>
          <ref xml:id="timf-humi-Rd1e387">Hugo.</ref>
        </p>


        <p xml:id="timf-humi-d1e390" n="ar">
          <quote xml:id="timf-humi-Qd1e392">Nullo modo poterit in anima nostra uirtutum structura consurgere, nisi prius
            iactata fuerint uere humilitatis in corde nostro fundamenta, que firmissime collocata
            perfectionis et caritatis culmen ualeant sustinere.</quote>
          <ref xml:id="timf-humi-Rd1e394">Iohannes Cassianus libro XII. de spiritu superbie.</ref>
        </p>


        <p xml:id="timf-humi-d1e398" n="as">
          <quote xml:id="timf-humi-Qd1e400">Vera discrecio non nisi uera humilitate acquiritur. Cuius humilitatis hec erit
            prima probacio, si uniuersa non solum que agenda sunt, sed eciam que cogitantur,
            reseruantur seniorum examini, ut nichil quis suo iudicio credens illorum per omnia
            diffinicionibus acquiescat, et quid bonum uel malum debeat iudicare, eorum tradicione
            cognoscat.</quote>
          <ref xml:id="timf-humi-Rd1e402">In collacionibus patrum collacione Moysi.</ref>
        </p>


        <p xml:id="timf-humi-d1e405" n="at">
          <quote xml:id="timf-humi-Qd1e407">Humilitas in paupere grata est, in diuite gloriosa; humilitas inter inimicos
            blanda, superbia uero inter amicos ingrata. Blanda est et officiosa semper humilitas in
            amiciciis grata, in contumeliis ociosa. Non extollitur prosperis, non mutatur aduersis,
            non extorquet seruicium, non requirit uoces adulancium, nisi qui se laudacione nouit
            indignum.</quote>
          <ref xml:id="timf-humi-Rd1e409">Valerius episcopus in quodam sermone.</ref>
        </p>


        <p xml:id="timf-humi-d1e412" n="au">
          <quote xml:id="timf-humi-Qd1e414">Tria sunt que radicata nutriunt humilitatem, scilicet assiduitas subiectionis,
            consideracio proprie fragilitatis, et consideracio rei melioris.</quote>
          <ref xml:id="timf-humi-Rd1e416">Basilius in exameron.</ref>
        </p>


        <p xml:id="timf-humi-d1e419" n="ax">
          <quote xml:id="timf-humi-Qd1e421">Erubescant elati, ubi credunt locum habere superbiam, cum celum et terram ab
            humilitate uideant occupatam.</quote>
          <ref xml:id="timf-humi-Rd1e423">Cassiodorus super illud Psalmi: Et humilia respicit et cetera.</ref>
        </p>


        <p xml:id="timf-humi-d1e426" n="ay">
          <quote xml:id="timf-humi-Qd1e428">Per humilitatem membra Christi sciunt dyaboli uicisse superbiam. Per hanc fideles
            supra regna proficiunt, per hanc superbia tyrannica superatur, per hanc in eternum
            martyres coronantur, nec potest dici perfectus, qui hac uirtute est priuatus.</quote>
          <ref xml:id="timf-humi-Rd1e430">Cassiodorus super illud Psalmi: Humiliatus sum usque quaque.</ref>
        </p>
        <p xml:id="timf-humi-d1e433" n="ubi">
          <ref xml:id="timf-humi-Rd1e435">Confessio l</ref>; <ref xml:id="timf-humi-Rd1e437">Consciencia i</ref>; <ref xml:id="timf-humi-Rd1e439">Consideracio</ref>;
            <ref xml:id="timf-humi-Rd1e441">Contemplacio b</ref>; <ref xml:id="timf-humi-Rd1e443">Correctio aq</ref>, <ref xml:id="timf-humi-Rd1e446">ar</ref>; <ref xml:id="timf-humi-Rd1e448">Exemplum
            ac</ref>; <ref xml:id="timf-humi-Rd1e450">Honor k</ref>; <ref xml:id="timf-humi-Rd1e452">Iusticia i</ref>; <ref xml:id="timf-humi-Rd1e454">Iuuentus b</ref>; <ref xml:id="timf-humi-Rd1e456">Laus
            l</ref>; <ref xml:id="timf-humi-Rd1e459">Maria al</ref>; <ref xml:id="timf-humi-Rd1e461">Modestia h</ref>; <ref xml:id="timf-humi-Rd1e463">Paupertas t</ref>;
            <ref xml:id="timf-humi-Rd1e465">Periculum c</ref>; <ref xml:id="timf-humi-Rd1e467">Predicacio au</ref>; <ref xml:id="timf-humi-Rd1e469">Prelacio ar</ref>; <ref xml:id="timf-humi-Rd1e472">Sapiencia
            o</ref>; <ref xml:id="timf-humi-Rd1e474">Superbia i</ref>, <ref xml:id="timf-humi-Rd1e476">ak</ref>, <ref xml:id="timf-humi-Rd1e478">ba</ref>; <ref xml:id="timf-humi-Rd1e480">Voluntas ah</ref>.
        </p>
      </div>
    </body>
  </text>
</TEI>