<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Gula</title>
        <author ref="#ThomasOfIreland">Thomas Hybernicus</author>
        <respStmt>
          <name>Chris Nighman</name>
          <resp>Editor</resp>
        </respStmt>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Gula</title>
          <date when="2024-11-12">November 12, 2024</date>
        </edition>
      </editionStmt>
      <publicationStmt>
        <authority>
          <ref>SCTA</ref> and <ref target="http://www.manipulusflorum.com/">Manipulus floreum
            Project</ref>
        </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness xml:id="Pb" n="bnf15985">Bnf 15985</witness>
          <witness xml:id="Pc" n="bnf15986">Bnf 15986</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2024-11-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="timf-gula">
        <head xml:id="timf-gula-Hd1e109">Gula</head>
        <p xml:id="timf-gula-d1e111" n="a">
          <quote xml:id="timf-gula-Qd1e113"> Ventris ingluuies dicit, ad esum Dominus omnia munda creauit, et qui saturari cibo
            respuit, quid aliud quam diuine ordinacioni contradicit? </quote>
          <ref xml:id="timf-gula-Rd1e115"> Augustinus in libro de conflictu uiciorum. </ref>
        </p>
        <p xml:id="timf-gula-d1e118" n="b">
          <quote xml:id="timf-gula-Qd1e120"> Non propter porcum, sed propter pomum mortem primus homo inuenit, et Esau primatum
            suum non propter gallinam, sed propter lenticulam perdidit. Scio enim Noe omne genus
            carnis, quod cibo esset usui manducare concessum, Elyam cibo carnis refectum, Iohannem
            mirabili abstinencia preditum animalibus, id est locustis in escam cedentibus, non
            fuisse pollutum. Et scio Esau lenticule concupiscencia deceptum, et Dauid propter aque
            desiderium a seipso reprehensum, et regem nostrum non de carne sed de pane temptatum. </quote>
          <ref xml:id="timf-gula-Rd1e122"> Augustinus in glossa super illud Romanos XIIII: Noli propter escam destruere opus
            Dei omnia quidem munda sunt. </ref>
        </p>
        <p xml:id="timf-gula-d1e125" n="c">
          <quote xml:id="timf-gula-Qd1e127"> Male domine seruitur gule, que semper expetit, numquam expletur. Quid enim
            insaciabilius uentre? Hodie suscipit, cras exiget. Cum impletus fuerit, disputatur de
            continencia; cum digesserit, uale uirtutibus dicitur. </quote>
          <ref xml:id="timf-gula-Rd1e129"> Ambrosius in sermone de ieiunio. </ref>
        </p>
        <p xml:id="timf-gula-d1e132" n="d">
          <quote xml:id="timf-gula-Qd1e134"> Fames amica uirginitati est inimica lasciuie. Saturitas uero castitatem prodigit,
            nutrit illecebram. </quote>
          <ref xml:id="timf-gula-Rd1e136"> Ambrosius in sermone de quadragesima. </ref>
        </p>
        <p xml:id="timf-gula-d1e140" n="e">
          <quote xml:id="timf-gula-Qd1e142"> Sit uilis et uespertinus cibus olera et legumina interdumque pisciculos pro summis
            ducas deliciis. Qui Christum desiderat et illo pane uescitur, non querit magno opere,
            quam de preciosis cibis stercus conficiat. </quote>
          <ref xml:id="timf-gula-Rd1e144"> Ieronymus in epistola ad Paulinum. </ref>
        </p>
        <p xml:id="timf-gula-d1e147" n="f">
          <quote xml:id="timf-gula-Qd1e149"> Ypocrates in amphorismis docet crassa et obesa corpora, que crescendi mensuram
            impleuerunt, nisi cito ablacione sanguinis imminuantur, in paralisim et pessima morborum
            genera erumpere, et idcirco necessariam esse dempcionem, ut rursum habeant in que
            possint crescere. Non enim manere in uno statu naturam corporum, sed aut crescere semper
            aut decrescere, non posse uiuere animal, nisi crescendo capax sit. Vnde et Galienus uel
            doctissimus Galieni interpres adepta, quorum uita et ars sagina est, dicit in
            exhortacione medicine, nec uiuere posse diu nec sanos esse, animasque ita nimio sanguine
            et adipibus, quasi luto inuolutas, nichil tenue, nichil celeste, sed semper de carnibus
            eructuare et uentris ingluuie cogitare. </quote>
          <ref xml:id="timf-gula-Rd1e151"> Ieronymus in epistola. </ref>
        </p>
        <p xml:id="timf-gula-d1e154" n="g">
          <quote xml:id="timf-gula-Qd1e156"> Legimus quosdam morbo articulari et podagre humoribus laborantes, proscripcione
            bonorum ad simplicem mensam et pauperes cibos redactos conualuisse. Caruerant enim
            sollicitudine dispensande domus et epularum largitate, que et corpus frangunt et animum. </quote>
          <ref xml:id="timf-gula-Rd1e158"> Ieronymus in epistola ad Iouinianum. </ref>
        </p>
        <p xml:id="timf-gula-d1e161" n="h">
          <quote xml:id="timf-gula-Qd1e163"> Semper saturitati iuncta lasciuia est. Vicina sunt sibi uenter et genitalia pro
            membrorum ordine ordo uiciorum. </quote>
          <ref xml:id="timf-gula-Rd1e165"> Ieronymus in quodam sermone. </ref>
        </p>
        <p xml:id="timf-gula-d1e168" n="i">
          <quote xml:id="timf-gula-Qd1e170"> Non cibus sed appetitus in uicio est. Vnde et lautiores cibos plerumque sine culpa
            sumimus, et abiectiores non sine reatu consciencie degustamus. </quote>
          <ref xml:id="timf-gula-Rd1e172"> Gregorius libro XXX. moralium. </ref>
        </p>
        <p xml:id="timf-gula-d1e175" n="k">
          <quote xml:id="timf-gula-Qd1e177"> Dominante gule uicio, omne quod homines fortiter egerunt perdunt, et dum uenter
            non restringitur, simul cuncte uirtutes obruuntur. </quote>
          <ref xml:id="timf-gula-Rd1e179"> Gregorius ibidem. </ref>
        </p>
        <p xml:id="timf-gula-d1e183" n="l">
          <quote xml:id="timf-gula-Qd1e185"> Cocorum princeps muros Iherusalem deicit, quia dum uenter ingluuie tenditur,
            uirtutes anime per luxuriam destruuntur. </quote>
          <ref xml:id="timf-gula-Rd1e187"> Gregorius in pastorali. </ref>
        </p>
        <p xml:id="timf-gula-d1e190" n="m">
          <quote xml:id="timf-gula-Qd1e192"> Pene semper epulas comitatur uoluptas. Nam dum corpus in refectionis delectacione
            resoluitur, cor ad inane gaudium relaxatur. </quote>
          <ref xml:id="timf-gula-Rd1e194"> Gregorius libro I. moralium. </ref>
        </p>
        <p xml:id="timf-gula-d1e197" n="n">
          <quote xml:id="timf-gula-Qd1e199"> Non ad conflictum spiritualis agonis assurgitur, si non prius intra nosmetipsos
            hostis positus, gule uidelicet appetitus, edomatur; quia si non ea que nobis sunt
            uiciniora prosternimus, inaniter ad ea que longius sunt impugnanda transimus. Incassum
            namque contra exteriores inimicos in campo bellum geritur, si intra urbis menia ciuis
            insidians habetur. </quote>
          <ref xml:id="timf-gula-Rd1e201"> Gregorius libro XXX. moralium. </ref>
        </p>
        <p xml:id="timf-gula-d1e204" n="o">
          <quote xml:id="timf-gula-Qd1e206"> Sepe edendi racio seruit gule, et seruire se simulat indigencie nature, cumque
            uenter in ingluuiem extendit, membra in luxuriam erigit. </quote>
          <ref xml:id="timf-gula-Rd1e208"> Gregorius libro VII. moralium. </ref>
        </p>
        <p xml:id="timf-gula-d1e211" n="p">
          <quote xml:id="timf-gula-Qd1e213"> Sic uoluptas plerumque sub necessitate se palliat, ut uix eam perfectus quisque
            discernat. Nam dum solui debitum necessitas petit, uoluptas explere desiderium suppetit;
            et tanto gulam securius in preceps ruit, quanto sub honesto nomine necessitatis explende
            se contegit. </quote>
          <ref xml:id="timf-gula-Rd1e215"> Gregorius libro XXX. moralium. </ref>
        </p>
        <p xml:id="timf-gula-d1e218" n="q">
          <quote xml:id="timf-gula-Qd1e220"> Melius est exiguo sanguine ad usum uesci, quam uentoso legumine usque ad ructum
            exsaturari, precipue cum et Esau non de carne sed de lente sit reprehensus, et de ligno
            Adam non de carne dampnatus, et Ionathas ex gustu mellis non carnis morti iudicatus,
            econtra uero Helyas innoxie carnem comederit, Abraham angelos gratissime carnibus pauit,
            et de ipsis sua fieri sacrificia Deus preceperit. </quote>
          <ref xml:id="timf-gula-Rd1e222"> Bernardus in apologetico. </ref>
        </p>
        <p xml:id="timf-gula-d1e226" n="r">
          <quote xml:id="timf-gula-Qd1e228"> Paulus Thimotheo modico uino utendum consuluit, et Dominus ipse bibit, ita ut uini
            potator appellatus sit, apostolis quoque bibendum dedit, insuper et ex eo sacramenta sui
            sanguinis edidit. </quote>
          <ref xml:id="timf-gula-Rd1e230"> Bernardus ibidem. </ref>
        </p>
        <p xml:id="timf-gula-d1e233" n="s">
          <quote xml:id="timf-gula-Qd1e235"> Ipsa deinde qualitas rerum talis deforis apparere curatur, ut non minus aspectus
            quam gustus delectetur, et cum iam stomachus crebris ructibus repletum se indicet, nec
            dum tamen curiositas saciatur. Sed dum oculi coloribus, palatum saporibus illiciuntur,
            infelix stomachus cui nec colores lucent, nec sapores demulcent, dum omnia suscipere
            cogitur, oppressus magis obruitur quam reficitur. </quote>
          <ref xml:id="timf-gula-Rd1e237"> Bernardus ibidem. </ref>
        </p>
        <p xml:id="timf-gula-d1e240" n="t">
          <quote xml:id="timf-gula-Qd1e242"> Inter prandendum quantum fauces dapibus, tantum aures pascuntur rumoribus, quibus
            totum intentus modum nescias in edendo. Interim autem fercula ferculis apponuntur, et
            pro solis carnibus a quibus abstinetur, grandia piscium corpora duplicantur. </quote>
          <ref xml:id="timf-gula-Rd1e244"> Bernardus super Cantica. </ref>
        </p>
        <p xml:id="timf-gula-d1e247" n="u">
          <quote xml:id="timf-gula-Qd1e249"> Gule saturitas nimia aciem mentis obtundit ingeniumque euertere facit. </quote>
          <ref xml:id="timf-gula-Rd1e251"> Ysidorus libro I. de summo bono. </ref>
        </p>
        <p xml:id="timf-gula-d1e254" n="x">
          <quote xml:id="timf-gula-Qd1e256"> Quibuslibet escis refectus uenter seminaria luxurie parit, nec preualet mens
            discrecionum gubernacula moderari ciborum pondere prefocata. Non enim sola crapula uini
            mentem inebriare consueuit, uerum eciam cunctarum escarum nimietas uacillantem eam ac
            nutabundam reddit, omnique integritatis ac puritatis contemplacione dispoliat. </quote>
          <ref xml:id="timf-gula-Rd1e258"> Iohannes Cassianus de institutis monachorum. </ref>
        </p>
        <p xml:id="timf-gula-d1e261" n="y">
          <quote xml:id="timf-gula-Qd1e263"> Numquam poterit ardentes concupiscencie stimulos inhibere, quisquis desideria gule
            refrenare nequierit. Interioris hominis castitas uirtutis huius consumacione
            discernitur. Numquam enim robustioribus emulis colluctari posse confidas eum, quem in
            leuiore conflictu conspexeris ab inferioribus paruisque superari. </quote>
          <ref xml:id="timf-gula-Rd1e265"> Iohannes Cassianus ibidem. </ref>
        </p>
        <p xml:id="timf-gula-d1e269" n="z">
          <quote xml:id="timf-gula-Qd1e271"> Impossibile est saturum uentrem pugnas interioris hominis experiri, nec bellis
            robustioribus attemptari dignum est eum, qui potest deici leuiore conflictu. </quote>
          <ref xml:id="timf-gula-Rd1e273"> Ibidem. </ref>
        </p>
        <p xml:id="timf-gula-d1e276" n="ab">
          <quote xml:id="timf-gula-Qd1e278"> Quidam cum ad edendum assederint, inquieta quadam agitacione membrorum
            intemperanciam animi sui designant. Caput excuciunt, brachia exerunt, manus in altum
            expandunt, et non sine magna turpitudine quasi totum epulum simul sint absorturi,
            ingentes quosdam conatus et gestus satis indecoros ostendunt. In uno loco sedentes
            oculis et manibus que prope et longe sunt, omnia circumcurrunt, simul panes comminuunt,
            uina in calices effundunt, discos in gyrum circumducunt. Hanelant et suspirant pre
            angustia, ita ut existimes eos alium rugienti uentri patentiorem aditum querere, quasi
            angustia faucium non possit esurienti stomacho satis sufficientem habundanciam
            ministrare, et uelut rex super obsessam ciuitatem assultum facturus, dubitant ubi primum
            expugnacionem aggrediantur, dum simul in omni parte irruptionem facere concupiscunt. </quote>
          <ref xml:id="timf-gula-Rd1e280"> Hugo in suo claustrali. </ref>
        </p>
        <p xml:id="timf-gula-d1e283" n="ac">
          <quote xml:id="timf-gula-Qd1e285"> Quidam supersticiosum nimis in preparandis cibis studium adhibent, infinita
            decoctionum, frixurarum et condimentorum genera excogitantes, modo mollia, modo dura,
            modo frigida, modo calida, modo cocta, modo assa, modo pipere, modo alleo, modo cymino,
            modo sale condita, secundum consuetudinem pregnancium mulierum desiderantes. Ita quod
            ibi desudant coquorum artes et fiunt uarie questiones: utrum fieri debeant assata uel
            frixa uel elixa et tanta sollicitudine preparantur, ut deuoratis quatuor uel quinque
            ferculis, prima non impediunt nouissima, et cum iam stomachus crebris ructibus repletum
            se indicat, nondum tamen curiositas saciatur. Isti uidentur colere uentrem tanquam Deum. </quote>
          <ref xml:id="timf-gula-Rd1e287"> Hugo ibidem. </ref>
        </p>
        <p xml:id="timf-gula-d1e290" n="ad">
          <quote xml:id="timf-gula-Qd1e292"> Solent diis templa construi, altaria erigi, ministri ad seruiendum ordinari,
            ymolari pecudes, thura concremari. Deo siquidem uentri templum est coquina, altare
            mensa, ministri coci, ymolate pecudes, cocte carnes, fumus incensorum, odor saporum. </quote>
          <ref xml:id="timf-gula-Rd1e294"> Hugo ibidem. </ref>
        </p>
        <p xml:id="timf-gula-d1e297" n="ae">
          <quote xml:id="timf-gula-Qd1e299"> Gula est solius corporis causa, illecebrosus et auidus ciborum appetitus. </quote>
          <ref xml:id="timf-gula-Rd1e301"> Huguccio. </ref>
        </p>
        <p xml:id="timf-gula-d1e304" n="af">
          <quote xml:id="timf-gula-Qd1e306"> Gula uel castrimargia est uorax edacitas, naucenti stomacho applaudens, natalibus
            finibus non contenta. </quote>
          <ref xml:id="timf-gula-Rd1e308"> Ibidem. </ref>
        </p>
        <p xml:id="timf-gula-d1e312" n="ag">
          <quote xml:id="timf-gula-Qd1e314"> Hec pestilencia, id est gula, non uulgari humilitate contenta, profundius se
            porrigit in prelatos qui salmones, lucios, ceterosque pisces equipollenti generositate
            presignes, uariis decoctionum cruciatos martiriis, baptizandi adulterantes officium,
            sacri piperis fonte baptizant, ut ex tali baptismate baptizati multiformem saporis
            graciam consequantur. In eadem mensa terrestre animal piperis inundacione submergitur,
            piscis natat in pipere, auis eiusdem uiscositate ligatur. Dumque tot animalium genera
            ymo uentris ergastulantur in carcere, aquatile animal secum pedestre aeriumque genus in
            eodem sepulcro intumulari miratur, quibus si detur licencia exeundi, egressui uix porte
            sufficit amplitudo. </quote>
          <ref xml:id="timf-gula-Rd1e316"> Alanus libro de conplanctu nature. </ref>
        </p>
        <p xml:id="timf-gula-d1e319" n="ah1">
          <quote xml:id="timf-gula-Qd1e321">Quicquid auium uolitat, quicquid piscium natat, quicquid ferarum discurrit, nostris
            sepelitur uentribus; quere nunc cur subito moriamur, quia mortibus uiuimus.</quote>
          <ref xml:id="timf-gula-Rd1e323">Seneca X. rethorice.</ref>
        </p>
        <p xml:id="timf-gula-d1e326" n="ah2">
          <quote xml:id="timf-gula-Qd1e328">Ventri obedientes animalium numero computamur non hominum.</quote>
          <ref xml:id="timf-gula-Rd1e330">Seneca LXI. epistola.</ref>
        </p>
        <p xml:id="timf-gula-d1e333" n="ai">
          <quote xml:id="timf-gula-Qd1e335">Multos morbos fercula multa fecerunt. Innumerabiles morbos non miraberis, cocos
            numera. </quote>
          <ref xml:id="timf-gula-Rd1e337"> Seneca in epistola VII. </ref>
        </p>
        <p xml:id="timf-gula-d1e340" n="ak">
          <quote xml:id="timf-gula-Qd1e342"> Vna silua pluribus elefantibus sufficit, homo uero non pascitur terra et mari. </quote>
          <ref xml:id="timf-gula-Rd1e344"> Ibidem. </ref>
        </p>
        <p xml:id="timf-gula-d1e347" n="al">
          <quote xml:id="timf-gula-Qd1e349"> Venter precepta non audit, poscit et appellat. Non est tamen molestus creditor;
            paruo contentus est si das illi quod debes, non quod potes. </quote>
          <ref xml:id="timf-gula-Rd1e351"> Seneca XXI. epistola. </ref>
        </p>
        <p xml:id="timf-gula-d1e355" n="am">
          <quote xml:id="timf-gula-Qd1e357"> Inicium uite hominis aqua et panis, gulosis autem non sufficiunt fructus arborum,
            non grana leguminum, non radices herbarum, non pisces maris, non bestie terre, non aues
            celi, sed queruntur pigmenta, parantur aromata et nutriuntur altilia, capiuntur obessa,
            que studiose coquntur, ante cocos que laute parantur officio ministrorum. Alius
            contundit et colat, alius confundit et conficit, substanciam conuertit in accidens,
            naturam mutat in artem, ut saturitas transeat in esuriem, reuocet ad appetitum; ad
            irrigandum gulam, non ad sustentandum naturam, non ad necessitatem supplendam, sed ad
            auiditatem explendam. </quote>
          <ref xml:id="timf-gula-Rd1e359"> Innocencius de uilitate condicionis humane. </ref>
        </p>
        <p xml:id="timf-gula-d1e362" n="an">
          <quote xml:id="timf-gula-Qd1e364"> Gula paradisum clausit, primogenitum uendidit, suspendit pistorem, decollauit
            Baptistam. Nabussardan, princeps coquorum, templum incendit, et Ierusalem totam euertit.
            Balthazar in conuiuio manum contra se scribentem aspexit: mane, thechel, fares; et eadem
            nocte interfectus est a Caldeis. </quote>
          <ref xml:id="timf-gula-Rd1e366"> Innocencius ibidem. </ref>
        </p>
        <p xml:id="timf-gula-d1e369" n="ubi">
          <ref xml:id="timf-gula-Rd1e371">Abstinencia</ref>;<ref xml:id="timf-gula-Rd1e373"> Auaricia as</ref>; <ref xml:id="timf-gula-Rd1e375">Conuersacio ac</ref>, <ref xml:id="timf-gula-Rd1e377">ad</ref>,
            <ref xml:id="timf-gula-Rd1e379">ae</ref>, <ref xml:id="timf-gula-Rd1e382">af</ref>, <ref xml:id="timf-gula-Rd1e384">ag</ref>; <ref xml:id="timf-gula-Rd1e386">Delicie n</ref>; <ref xml:id="timf-gula-Rd1e388">Deuocio m</ref>;
            <ref xml:id="timf-gula-Rd1e390">Discrecio m</ref>; <ref xml:id="timf-gula-Rd1e392">Diuicie ac</ref>; <ref xml:id="timf-gula-Rd1e395">Ebrietas</ref>; <ref xml:id="timf-gula-Rd1e397">Gloria
            uana</ref>; <ref xml:id="timf-gula-Rd1e399">Ieiunium q</ref>; <ref xml:id="timf-gula-Rd1e401">Peccatum o</ref>; <ref xml:id="timf-gula-Rd1e403">Sobrietas</ref>;
            <ref xml:id="timf-gula-Rd1e405">Temperancia d</ref>; <ref xml:id="timf-gula-Rd1e408">Vicium b</ref>, <ref xml:id="timf-gula-Rd1e410">f</ref>. </p>
      </div>
    </body>
  </text>
</TEI>